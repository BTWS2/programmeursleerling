EÃ©n van de belangrijkste toepassingen van Python voor dataverwerking is
het lezen, wijzigen, en schrijven van tekstbestanden. Data wordt vaak
opgeslagen in tekstbestanden, omdat dit soort bestanden gemakkelijk
tussen verschillende programma's overgedragen kan worden. Er zijn
meerdere standaard bestandsformaten voor tekstbestanden, zoals
"comma-separated values" (CSV) bestanden. Python ondersteunt een aantal
van die formaten via modules, waarvan ik sommige later zal bespreken.
Dit hoofdstuk focust op het openen, lezen, schrijven, en sluiten van
willekeurige bestanden, ongeacht het formaat.
