Monty Python's Flying Circus werd uitgezonden door de BBC tussen 1969 en 1974,
en werd bedacht, geschreven en uitgevoerd door haar leden Graham Chapman, John
Cleese, Terry Gilliam, Eric Idle, Terry Jones, en Michael Palin. Losweg
opgebouwd als een sketchshow, maar met een innovatieve stream-of-consciousness-
aanpak en geholpen door de animaties van Gilliam, verlegde het qua stijl en
inhoud de grenzen van het aanvaardbare. Als een zelfstandig komisch team dat
zowel verantwoordelijk was voor het schrijven als het uitvoeren van hun werk,
hielden de Pythons de volledige controle over het creatieve proces, waardoor ze
konden experimenteren met de vorm en de inhoud, en alle regels van
televisiekomedie aan hun laars konden lappen. Na hun televisiewerk begonnen ze
films te maken, waaronder Monty Python and the Holy Grail (1975), Life of Brian
(1979) en The Meaning of Life (1983). Hun invloed op de Britse komedie is al
jaren duidelijk, terwijl ze in Noord Amerika het werk gekleurd hebben van
cultartiesten vanaf de vroege edities van Saturday Night Live tot meer recente
absurdistische trends in de televisiekomedie. De term "Pythonesque" is daardoor
al langer een vast begrip in het Engelse woordenboek.
