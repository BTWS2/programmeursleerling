<html>
  <head>
    <meta http-equiv="content-type" content="text/html; charset=windows-1252">
  </head>
  <body>
    <p>Naast dit boek zul je af en toe een Python referentie willen
      raadplegen. Dat gaat het gemakkelijkste via Internet. Zoek op <samp>Python</samp>
      met een korte omschrijving van wat je wilt, en je zult meteen links vinden
      die rechtstreeks naar de Python handboeken leiden (ze zijn te vinden op <a
        href="http://docs.python.org" target="_blank">http://docs.python.org</a>).
      Je kunt zelfs links vinden naar sites waarbij iemand precies uitlegt hoe
      je een programmeerprobleem oplost. Hoewel zulke sites heel prettig zijn
      als je Python problemen probeert op te lossen in de praktijk, leer je er
      weinig van. Dus ik raad je aan dit soort sites te vermijden zolang je aan
      het leren bent.</p>
    <p>Wanneer je Python installeert, wordt er meestal ook een handboek
      ge&#239;nstalleerd in een <samp>Doc</samp> folder onder de Python folder.
      Die kun je gebruiken als je niet met Internet verbonden bent.</p>
    <p>Als je nog een boek wilt gebruiken naast dit boek, en je hebt geen
      problemen met Engels, dan beveel ik het klassieke boek <i>Think Python:
        How to Think Like a Computer Scientist</i> van Allen B. Downey aan,
      gratis verkrijgbaar via <a href="http://greenteapress.com/wp/" target="_blank">http://greenteapress.com/wp/</a>.
      Een Python 3 versie van dit boek is sinds 2016 beschikbaar. Het grootste
      verschil met mijn boek wat betreft inhoud is dat mijn boek meer opgaves
      bevat, meer gericht is op mensen voor wie programmeren volledig nieuw is,
      en een aantal belangrijke onderwerpen bespreekt die Downey weglaat, zoals
      een uitgebreide bespreking van bestandsverwerking.</p>
    <p>Naast dit boek en soortgelijke boeken, bestaan er ook open video
      cursussen. Zelf geloof ik niet dat je goed kunt leren programmeren door
      naar een video te kijken. De enige manier om te leren programmeren is het
      te doen.</p>
    <p>In dit boek heb ik ook een lijst met veelvoorkomende problemen die je
      kunt tegenkomen bij het schrijven en draaien van Python programma's, en
      mogelijke oplossingen voor deze problemen, opgenomen in appendix A).</p>
  </body>
</html>
