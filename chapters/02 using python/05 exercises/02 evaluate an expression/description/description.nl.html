<html>
  <head>
    <meta http-equiv="content-type" content="text/html; charset=windows-1252">
  </head>
  <body>
    <p>In de IDLE shell kun je commando's typen op de <i>IDLE prompt</i> (<samp>&gt;&gt;&gt;</samp>).
      Geef het commando <samp>print(7/4)</samp>. Je ziet dat de uitkomst <samp>1.75</samp>
      is. Geef daarna het commando <samp>7/4</samp> (dus zonder <samp>print</samp>).
      Zie nu dat het antwoord ook <samp>1.75</samp> is.</p>
    <p>De reden dat je in het tweede geval ook het antwoord ziet, is dat de IDLE
      shell altijd de uitkomst van een commando laat zien. De uitkomst van <samp>7/4</samp>
      is <samp>1.75</samp>, en dus laat IDLE <samp>1.75</samp> zien. De
      uitkomst van een <samp>print</samp> commando is niks, dus de shell laat
      niks zien &#8212; echter, het <samp>print</samp> commando zelf drukt de
      uitkomst af van wat er zich tussen de haakjes bevindt, en dat is het
      resultaat van wat je krijgt als je $$7$$ deelt door $$4$$, dus $$1.75$$.
      Daarom zie je in beide gevallen <samp>1.75</samp>, maar de eerste is het
      resultaat van het gebruik van het <samp>print</samp> commando, terwijl
      het tweede het resultaat is van de shell die laat zien wat de evaluatie
      van een berekening is.</p>
    <p>Schrijf nu een Python programma (dus in een bestand met de extensie <samp>.py</samp>)
      dat alleen het commando <samp>7/4</samp> bevat. Voordat je dit programma
      uitvoert, bedenk wat je verwacht dat er gebeurt als je het uitvoert. Zal
      de shell <samp>1.75</samp> laten zien? Of laat de shell niks zien? Of
      krijg je een foutmelding?</p>
    <p>Controleer of je verwachting uitkomt.</p>
  </body>
</html>
