Op dit punt in het boek heb ik min of meer alles wat je echt moet weten
om een goede Python programmeur – of misschien zelfs een goede
programmeur in het algemeen – te zijn aan de orde gebracht. Ik wil nu
nog snel een aantal nuttige modules naar voren brengen die geen eigen
hoofdstuk nodig hebben. Ik ga niet veel details geven; als je eenmaal
weet wat het nut van een module is, kun je er meer informatie over
vinden in de Python handleiding.
