<html>
  <head>
    <meta http-equiv="content-type" content="text/html; charset=windows-1252">
  </head>
  <body>
    <p>Als je een expressie schrijft in de Python shell, en hem uitvoert, wordt
      het resultaat van de expressie eronder getoond. Bijvoorbeeld, als je het
      volgende commando in de shell schrijft en op <i>Enter</i> drukt, zie je
      het resultaat <samp>12</samp>.</p>
    <div class="highlighter">
      <pre><span></span><span class="gp">&gt;&gt;&gt; </span><span class="mi">5</span> <span
class="o">+</span> <span class="mi">7</span>
<span class="go">12</span>
</pre></div>
    <p>Echter, zoals ik liet zien in opgave \ref{python.shell}, als je een
      programma schrijft dat alleen het commando <samp>5 + 7</samp> bevat, dan
      zie je geen resultaat. In plaats daarvan moet je voor programma's altijd
      expliciet aangeven dat je resultaten wilt tonen, zelfs als het gaat om een
      commando dat op de laatste regel van het programma staat.</p>
    <p>Ook al gaat dit hoofdstuk over expressies, ik moet toch eerst iets
      uitleggen dat geen expressie is, maar een functie, namelijk een functie
      die het mogelijk maakt resultaten te laten zien. De functie die dat doet
      is <samp>print</samp>. Ik heb deze functie al gebruikt in hoofdstukken 1
      en 2.</p>
    <p>De <samp>print</samp> functie gebruik je als volgt: je schrijft het
      woord <samp>print</samp>, gevolgd door een rond openingshaakje, gevolgd
      door hetgeen je wilt laten zien, gevolgd door een rond sluithaakje.
      Bijvoorbeeld (en ook dit commando heb ik meerdere malen laten zien):</p>
    <div class="highlighter">
      <pre><span></span><span class="gp">&gt;&gt;&gt; </span><span class="k">print</span><span
class="p">(</span> <span class="s2">"Hello, world!"</span> <span class="p">)</span>
<span class="go">Hello, world!</span>
</pre></div>
    <p>Als je deze code draait (door het op te slaan in een Python bestand en
      het te draaien in IDLE), zie je dat de tekst <samp>Hello, world!</samp>
      in de shell wordt getoond.</p>
    <p>Overigens is het gebruikelijk dat wanneer auteurs van teksten over
      programmeren een functie bij naam noemen, ze er een openings- en
      sluithaakje achter zetten, om aan te geven dat het een functienaam
      betreft. Vanaf nu zal ik dat ook doen. Bovendien gebruiken auteurs soms
      niet het woord <i>functie</i>, maar het woord <i>statement</i> of <i>commando</i>.
      Deze termen duiden echter meestal op alles wat Python kan uitvoeren, niet
      alleen functies. Bijvoorbeeld, een expressie is ook een <i>commando</i>.</p>
    <p>Je kunt meerdere dingen tegelijkertijd laten zien met een <samp>print()</samp>
      functie, door alles wat je wilt laten zien tussen de haakjes te zetten,
      met komma's ertussen. De <samp>print()</samp> functie laat dan al die
      items zien, met spaties ertussen. Bijvoorbeeld:</p>
    <div class="highlighter">
      <pre><span></span><span class="gp">&gt;&gt;&gt; </span><span class="k">print</span><span
class="p">(</span> <span class="s2">"Ik"</span><span class="p">,</span> <span class="s2">"heb"</span><span
class="p">,</span> <span class="s2">"twee"</span><span class="p">,</span> <span
class="s2">"appels"</span><span class="p">,</span> <span class="s2">"en"</span><span
class="p">,</span> <span class="s2">"een"</span><span class="p">,</span> <span class="s2">"banaan"</span> <span
class="p">)</span>
<span class="go">Ik heb twee appels en een banaan</span>
</pre></div>
    <p>De spaties in dit commando zijn overigens overbodig.</p>
    <div class="highlighter">
      <pre><span></span><span class="gp">&gt;&gt;&gt; </span><span class="k">print</span><span
class="p">(</span><span class="s2">"Ik"</span><span class="p">,</span><span class="s2">"heb"</span><span
class="p">,</span><span class="s2">"twee"</span><span class="p">,</span><span class="s2">"appels"</span><span
class="p">,</span><span class="s2">"en"</span><span class="p">,</span><span class="s2">"een"</span><span
class="p">,</span><span class="s2">"banaan"</span><span class="p">)</span>
<span class="go">Ik heb twee appels en een banaan</span>
</pre></div>
    <p>is precies hetzelfde als het commando ervoor. Je kunt zulke spaties
      toevoegen om de leesbaarheid te vergroten. Je mag ook spaties zetten
      tussen het woord <samp>print</samp> en het openingshaakje, maar de
      gewoonte is om bij functies altijd het openingshaakje aan de naam van de
      functie "vast te plakken".</p>
    <p>Merk op dat je met <samp>print()</samp> niet alleen teksten, maar ook
      getallen kunt laten zien. Je mag zelfs teksten en getallen door elkaar
      gebruiken.</p>
<div class="highlighter"><pre><span></span><span class="gp">&gt;&gt;&gt; </span><span class="k">print</span><span class="p">(</span> <span class="s2">&quot;Ik&quot;</span><span class="p">,</span> <span class="s2">&quot;heb&quot;</span><span class="p">,</span> <span class="mi">2</span><span class="p">,</span> <span class="s2">&quot;appels&quot;</span><span class="p">,</span> <span class="s2">&quot;en&quot;</span><span class="p">,</span> <span class="mi">1</span><span class="p">,</span> <span class="s2">&quot;banaan&quot;</span> <span class="p">)</span>
<span class="go">Ik heb 2 appels en 1 banaan</span>
</pre></div>
  </body>
</html>
