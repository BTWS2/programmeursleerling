<html>
  <head>
    <meta http-equiv="content-type" content="text/html; charset=windows-1252">
  </head>
  <body>
    <p>Python is een universele programmeertaal. Dat betekent dat je het kunt
      gebruiken voor alles wat je maar met een programmeertaal zou willen of
      kunnen doen. Mag je dan concluderen dat als je eenmaal Python beheerst, je
      nooit meer een andere taal hoeft te leren?</p>
    <p>Het antwoord is dat dat afhangt van wat je wilt bereiken. Python kun je
      inderdaad voor alles gebruiken, maar het is niet voor alles het meest
      geschikt. Bijvoorbeeld, game ontwikkelaars gebruiken meestal C++ of C#,
      omdat die talen heel snelle programma's opleveren, en snelheid is van
      groot belang voor games. Mensen die complexe statistische berekeningen
      moeten doen hebben ook hun eigen talen. Soms moet je programma's schrijven
      die moeten samenwerken met andere programma's die in een specifieke taal
      geschreven zijn, en moet je ook die taal gebruiken. En voor sommige
      programmeertaken zijn talen met een andere filosofie tot het schrijven van
      code het meest geschikt.</p>
    <p>Samenvattend heeft Python op zich geen beperkingen, maar zijn voor
      specifieke problemen specifieke andere talen geschikter. Dat gezegd
      hebbende, voor de meeste mensen is kennis van Python voldoende om alles te
      doen wat nodig is voor hun studie of beroep. Daarbij komt dat als je
      eenmaal Python beheerst, je een sterke basis hebt om andere talen te
      leren. Daarom denk ik dat Python uitermate geschikt is om beginnelingen te
      leren programmeren.</p>
  </body>
</html>
