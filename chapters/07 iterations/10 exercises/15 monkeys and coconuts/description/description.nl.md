Volgens een oude puzzel zijn vijf piraten
en hun aap gestrand op een eiland. Gedurende de dag verzamelen ze
kokosnoten, die ze op een grote stapel leggen. Wanneer de nacht valt
gaan ze slapen.

Midden in de nacht wordt de eerste piraat wakker. Hij vertrouwt zijn
makkers niet, dus hij verdeelt de stapel kokosnoten in vijf gelijke
delen, neemt wat hij aanneemt dat zijn deel is, en verstopt dat. Hij
houdt één kokosnoot over, en die geeft hij aan de aap. Dan valt hij weer
in slaap.

Een uur later wordt de tweede piraat wakker. Hij handelt net als de
eerste piraat: hij verdeelt de stapel in vijf gelijke delen, neemt wat
hij denkt dat zijn deel is, en verstopt dat. Ook hij houdt een kokosnoot
over die hij aan de aap geeft. Dan valt hij weer in slaap.

Hetzelfde gebeurt de andere drie piraten: één voor één worden ze wakker,
verdelen de stapel, geven een kokosnoot aan de aap, verstoppen hun deel,
en gaan weer slapen.

In de ochtend worden ze allemaal wakker. Ze verdelen eerlijk wat er van
de stapel kokosnoten over is. Dat laat één kokosnoot over, en die gaat
naar de aap.

De vraag is: wat is het kleinste aantal kokosnoten dat er op de
originele stapel kan hebben gelegen?

### Opgave

Los de puzzel op voor een willekeurig aantal piraten.

### Invoer

Een getal $$n \in \mathbb{N}_0$$.

### Uitvoer

De oplossing van de puzzel (een aantal kokosnoten) voor $$n$$ piraten.

### Voorbeeld

#### Invoer:

```
5
```

#### Uitvoer:

```
15621
```
