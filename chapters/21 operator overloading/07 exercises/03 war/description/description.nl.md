Gebruik de class definities die je
hiervoor hebt gecreëerd, en maak twee trekstapels. De eerste bevat de
Ruiten 2, de Harten Heer, en de Klaveren 7 (in deze volgorde). De tweede
bevat de Harten 4, de Harten 3, en de Schoppen 8 (in deze volgorde).
Laat de twee stapels het spel "Oorlogje" spelen. Dit gaat als volgt:
Trek de bovenste kaart van iedere stapel. De hoogste kaart van de twee
wordt onderop de stapel waar hij vandaan kwam gelegd, en vervolgens
wordt ook de andere kaart onderop die stapel gelegd. Het spel gaat door
totdat slechts één stapel over is.

Hint: Met deze opzet duurt het spel 13 rondes, en de eerste stapel wint
(dat moet wel, want de eerste stapel bevat een kaart die nooit door een
kaart van de tweede stapel verslagen kan worden). Zie je wat een saai
spel "Oorlogje" is? Waarom kinderen dit zouden willen spelen – met zelfs
een volledige stok kaarten – is me een raadsel.

Merk op dat normaal het spel "Oorlogje" gespeeld wordt met speciale
regels die optreden als twee kaarten met dezelfde waarde getrokken
worden, maar in dit geval hebben alle kaarten een verschillende waarde
dus die situatie kan niet optreden. Je hoeft dus ook geen rekening
daarmee te houden, maar als je dat toch wilt doen, mag het wel.
