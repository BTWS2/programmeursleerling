<html>
  <head>
    <meta http-equiv="content-type" content="text/html; charset=windows-1252">
  </head>
  <body>
    <p>Ik dank Allen B. Downey, die het uitermate sterke Python 2 boek <a href="https://www.greenteapress.com/thinkpython/thinkpython.html"
        target="_blank"><i>Think Python: How to Think Like a Computer Scientist</i></a>
      heeft geschreven. Ik heb zelf Python programmeren geleerd met dit boek, en
      ik heb het $$\LaTeX$$ template van Downey's boek gebruikt om mijn eigen
      boek te schrijven. Downey heeft recentelijk een Python 3 versie van zijn
      boek uitgebracht. Als je Engels voldoende beheerst en al een beetje bekend
      bent met programmeren, doe je er goed aan dat boek erbij te halen &#8212;
      het is gratis te downloaden.</p>
    <p>Peter Wentworth heeft een Python 3 versie van Downey's boek gemaakt. Zijn
      stijl van lesgeven is niet de mijne, maar ik heb een hoop informatie uit
      zijn boek gehaald, waarvoor dank.</p>
    <p>Ik dank ook Guido van Rossum, die Python origineel ontworpen heeft. Ik
      ben gek op programmeren, maar slechts weinig programmeertalen zijn
      plezierig om te gebruiken. Python is zeer prettig in het gebruik, wat
      vooral aan Van Rossum te danken is.</p>
    <p>Ik dank ook &#193;kos K&#225;d&#225;r, Nanne van Noord, en Sander Wubben,
      die met mij gewerkt hebben aan een vroege versie van een Python cursus,
      waarop ik dit boek gebaseerd heb.</p>
    <p>Ook dank ik de leden van Monty Python, wiens televisie en audio
      programma's mij Engels hebben geleerd, en aan wie Python haar naam te
      danken heeft. Ik heb hier en daar vertalingen van stukjes van hun teksten
      gebruikt in demonstraties en opgaves in dit boek.</p>
    <p>Ik dank Myrthe Spronck, die de website bij dit boek gebouwd heeft. De
      website is te vinden via <a href="http://www.spronck.net/pythonbook" target="_blank">http://www.spronck.net/pythonbook</a>.<br>
      <br>
      Tenslotte dank ik iedereen die suggesties of correcties heeft ingestuurd
      (een lijst volgt hieronder).</p>
    <p>Als je een suggestie of correctie hebt, stuur dan een email naar <a href="mailto:pythonbook@spronck.net"
        target="_blank">pythonbook@spronck.net</a> (dat adres is natuurlijk niet
      bedoeld om vragen over programma's te stellen &#8212; er zijn vele
      plaatsen op het Internet waar programmeerhulp geboden wordt), of een
      boodschap achterlaten op het forum <a href="http://www.spronck.net/forum"
        target="_blank">http://www.spronck.net/forum</a>. Als ik een wijziging
      maak in het boek op basis van feedback, zal ik je naam in dit dankwoord
      opnemen (tenzij je aangeeft dat je dat liever niet hebt).</p>
  </body>
</html>
